<div class="container">
            <img src="https://media.nu.nl/m/7mqx2w9awqaw_wd640.jpg/google-presenteert-vernieuwde-google-glass-voor-bedrijven.jpg" alt="" class="img-fluid img-thumbnail">
            <h2>Google presenteert vernieuwde Google Glass voor bedrijven</h2>
            <h5><small>20 mei 2019 21:36</small></h5>
            <div class="card card-body bg-light">

            <p><strong>Google heeft maandag een vernieuwde versie van zijn slimme bril, de Google Glass, gepresenteerd. Net als de eerste, in 2017 uitgebrachte versie richt de draagbare computer zich niet op de consumentenmarkt, maar op bedrijven.</strong></p>

            <p>Het idee achter de Google Glass is dat medewerkers tijdens hun werk op hun glazen aanvullende informatie die hen helpt bij het uitvoeren van bepaalde taken kunnen zien.</p>

            <p>De maandag gepresenteerde Google Glass Enterprise Edition 2 heeft net zoals zijn voorganger een doorzichtig scherm met een resolutie van 640 bij 360 pixels.</p>

            <p>De camera aan de voorkant is verbeterd en kan nu gebruikt worden om foto's van 8 megapixel te schieten, tegenover 5 megapixel bij de eerste Enterprise Edition. De bril is voorzien van een lampje, zodat omstanders kunnen herkennen dat er gefilmd wordt.</p>

            <p>De batterij in de nieuwe Google Glass is iets groter: 820 mAh in plaats van 780 mAh. Net zoals zijn voorganger kan de slimme bril via wifi en bluetooth verbinding maken met andere apparaten.</p>

            <p style="font-size:1.1em;">Google Glass voor consumenten gestopt</p>

            <p>Google stopte in 2015 met de versie van de gadget die gericht was op consumenten, de zogenoemde Google Glass Explorer.</p>

            <p>Het bedrijf kondigde het initiatief voor de bril in 2012 aan. Met de originele Google Glass konden dragers onder meer hun e-mail bekijken en video's opnemen. Met name de laatstgenoemde optie zorgde voor privacyzorgen.</p>

            </div>
        <br>
            <div class="container">
                <h4>Leave a comment</h4>
                <textarea class="form-control" name="name" placeholder="Enter some text..."></textarea>
            </div>
        <br>
            <div class="media border p-3">
                <img class="mr-3 mt-3 rounded-circle" src="/images/profileCircle.png" alt="Sander Cokart" style="width:60px">
                <div class="media-body">
                    <h4>Sander Cokart <small><i>Posted on May 21, 2019</i></small></h4>
                    <p>Lorem ipsum dolor sit amet, consectetur adipisicing elit. Aut autem nam voluptas velit iste impedit quia, consectetur non nemo obcaecati?</p>
                    <div class="media p-3">
                        <img class="mr-3 mt-3 rounded-circle" src="/images/profileCircle.png" alt="Sander Cokart" style="width:45px">
                        <h4>Sander Cokart <small><i>Posted on May 22, 2019</i></small></h4>
                        <p>Lorem ipsum dolor sit amet, consectetur adipisicing elit. Iure cupiditate natus aspernatur iusto, repellat debitis corporis cumque aperiam. Laborum eligendi atque consequuntur quia ab, odio quisquam magnam alias adipisci fuga!</p>
                    </div>
                </div>
            </div>
        </div>
