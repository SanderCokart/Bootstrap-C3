<div class="container">
    <h2>Inspectie wil haven Rotterdam gaan controleren met grote 'snuffeldrone'</h2>
    <h5><small>21 mei 2019 14:42</small></h5>
    <div class="card card-body bg-light">

        <p><strong>De Inspectie Leefomgeving en Transport (ILT) wil een 4 meter lange drone inzetten om schepen al buiten de haven van Rotterdam te controleren op uitlaatgassen.</strong></p>

        <p>De ILT controleert de uitstoot van schepen al met een 'snuffelpaal' bij Hoek van Holland. Vanaf begin volgend jaar wil de inspectie ook gaan controleren met een grote Skeldar V-200 drone, zegt ILT-projectleider Marco Buitelaar tegen NU.nl na berichtgeving van persbureau Bloomberg.</p>

        <p>"Bij de snuffelpaal zien we al effect: dit jaar zijn er minder normoverschrijdingen dan vorig jaar. De doelgroep weet dat die paal er staat", aldus Buitelaar. "Daarom is het interessant om ook verder op zee te kijken."</p>

        <p>Met de grote drone kan de inspectie wat verder uit de haven steekproeven uitvoeren op de uitstoot van schepen. De Skeldar heeft een actieradius van 100 kilometer.</p>

        <p style="font-size:1.1em;"><strong>Nieuwe normen van Internationale Maritieme Organisatie</strong></p>

        <p>De meting van van de grote drone zelf is dan niet doorslaggevend, maar voor de ILT wel reden om de brandstof van het schip eenmaal in de haven te controleren. Dat is een arbeidsintensief proces en kan volgens de inspectie niet zomaar bij elk schip worden toegepast.</p>

        <p>Vanaf 2020 gelden er nieuwe uitstootnormen voor schepen die op bunkerolie lopen. Die brandstof stoot veel giftige zwaveloxide uit en de Internationale Maritieme Organisatie van de VN wil dat aan banden leggen.</p>

        <p>De ILT hoopt begin volgend jaar een eerste test met de grote drone uit te voeren. "Het is nog geen gelopen race, we moeten nog veel waarborgen voor elkaar krijgen", zegt Buitelaar. De V-200 wordt al gebruikt door de marine van Duitsland en Spanje.</p>

        <p>Dit jaar start de inspectie al met controles met reguliere drones, die een kleinere actieradius hebben maar wel makkelijker in verschillende havens kunnen worden ingezet. Voor die kleinere drones moet vooral met de meetapparatuur nog een laatste slag worden gemaakt.</p>
    </div>
    
    <br>
    <div class="container">
        <h4>Leave a comment</h4>
        <textarea class="form-control" name="name" placeholder="Enter some text..."></textarea>

    </div>
    <br>
    <div class="media border p-3">
        <img class="mr-3 mt-3 rounded-circle" src="/images/profileCircle.png" alt="Sander Cokart" style="width:60px">
        <div class="media-body">
            <h4>Sander Cokart <small><i>Posted on May 21, 2019</i></small></h4>
            <p>Lorem ipsum dolor sit amet, consectetur adipisicing elit. Aut autem nam voluptas velit iste impedit quia, consectetur non nemo obcaecati?</p>
            <div class="media p-3">
                <img class="mr-3 mt-3 rounded-circle" src="/images/profileCircle.png" alt="Sander Cokart" style="width:45px">
                <h4>Sander Cokart <small><i>Posted on May 22, 2019</i></small></h4>
                <p>Lorem ipsum dolor sit amet, consectetur adipisicing elit. Iure cupiditate natus aspernatur iusto, repellat debitis corporis cumque aperiam. Laborum eligendi atque consequuntur quia ab, odio quisquam magnam alias adipisci fuga!</p>
            </div>
        </div>
    </div>
</div>
